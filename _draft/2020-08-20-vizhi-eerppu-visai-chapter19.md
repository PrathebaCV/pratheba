---
layout: post
title: விழி ஈர்ப்பு விசை - அத்தியாயம் 19
date: '2020-08-20 08:00:00'
tags:
- stories
image: assets/images/chapter18.jpeg
---
இந்திர நீலக்கல்லை அவர்கள் தங்கியிருந்த விடுதி,  முதன்முதலில் கண்விழித்த அந்த கடற்கரை, பின் அவர்கள் சென்ற நாளங்காடி என்று அனைத்து இடங்களிலும் தேடியும் கிடைக்காமல் மணிமேகலையின் இருப்பிடம் விசாரித்து அங்கு வந்து சேர்ந்தான் மித்ரன். காலையிலிருந்து எதுவும் சாப்பிடாத காரணத்தாலும், அலைந்த களைப்பினாலும் வாசல் வரை வந்தவன்.., அதற்குமேல் உள்ளே நுழைய முடியாமல் படியிலேயே அரை மயக்கத்தில் அமர்ந்திருந்தான்.

தகவல் தெரிவிக்கப்பட்டதும் உள்ளே இருந்து மணிமேகலை மற்றும் சுதமதி முதலில் வெளியில் வந்தனர்.

உள்ளே அனுவும் ஆதியும் மித்ரனை இவ்வளவு நேரம் காணாததால் மிகவும் கலக்கமுற்று இருந்தனர். வெளியில் யாரோ வந்து இருப்பது தெரிவிக்கப்பட்டதும் முதலில் சாதாரணமாக எடுத்துக் கொண்டாலும் பின்னர் மித்ரனாக இருக்குமோ என்ற எண்ணம் இருவருக்கும் ஒரே நேரத்தில் தோன்றியது.

சட்டென தோன்றிய உந்துதலின் பேரில், இவர்களும் அந்த புத்த விகாரத்தின் வாயிலுக்கு வந்தனர். அங்கே மித்ரன் மயங்கிச் சரிந்து இருப்பது கண்டு ஆதி அதிர்ந்தான்.
உடனே அருகில் சென்று அமர்ந்து கொண்டு அவன் தலையை தூக்கி தன் மடியில் வைத்து தண்ணீர் கொண்டுவருமாறு அங்கிருந்தவர்களிடம் பணித்தான்.
தண்ணீர் கொண்டுவர சிலர் உள்ளே சென்றனர்.

மித்ரன் அமர்ந்திருந்த இடத்திலிருந்து நான்கு படிகள் கீழே மணிமேகலை வைத்திருந்தது போன்ற பேழை ஒன்று இருந்ததை யாரும் கவனிக்கவில்லை. மித்ரன் மயக்கம் தெளிந்தவுடன் ஆதி அவனிடம் நடந்தவற்றை விசாரித்தான்.

இந்திரநீலக்கல் கிடைக்கவில்லை என்றதும் மித்ரனுக்கு ஏற்பட்ட அதே பய உணர்வு ஆதிக்கும் ஏற்பட்டது. அனன்யாவிடம் இருந்த கல் பற்றி, ஆதி அப்போது அறிந்திருக்கவில்லை.
அனன்யா அருகில் வந்து “இதோ அந்த கல்லு மாதிரி இங்க ஒன்னு இருக்கு…!!!!!!! ஆனா அது நாம வச்சிருந்த கல் தானான்னு எனக்கு தெரியல…!!!! கொஞ்சம் வேற மாதிரி இருக்கு….!!!!” என்றாள்.

மணிமேகலை கண்ணில் அந்த பேழை பட்டுவிட, அவள் அதனை எடுத்து திறந்து பார்த்ததாள். அப்போது, அதனுள்ளே இதுவரை அனன்யா ஆதி இருவரும் வைத்திருந்த கல் இருந்தது தெரியவந்தது.
அனன்யா அருகில் சென்று பார்த்துவிட்டு “மித்ரன்… நீங்க கல் கிடைக்கலைன்னு சொன்னீங்க…!!! ஆனா இது எப்படி இங்க வந்துச்சு…???!!! நீங்க எடுத்துட்டு வரலையா இத…??? என்று கேட்க, இதையறிந்த அனைவரும் குழம்பினர்.

“இங்க என்ன நடக்குதுன்னு யாராவது எனக்கு தெளிவா சொல்லுங்க…!!!! இங்க ஒரு கல் இருக்குது…!!! நாம வச்சிருந்ததா நெனச்சு தேடிப் போன இடத்தில இல்லாம, இப்போ அதே கல் இங்கே எப்படி வந்துச்சு…!!! தலையே சுத்துது எனக்கு…!!!! எதுவுமே புரியல…!!!” என்று மித்ரன் பெருமூச்சுவிட்டான்.

மணிமேகலை அங்கிருந்த மற்ற துறவிகளிடம் “இவரை அழைத்துச் சென்று உணவு பரிமாறுங்கள்… ஓய்வெடுக்க வையுங்கள்… சிறிது நேரம் கழித்து அனைத்தையும் தெரிந்து கொள்வோம்….!!! பசியோடு இருப்பவரை கேள்விகளால் துளைத்து எடுக்காதீர்கள்….!!!” என்றாள்.
இப்புதிர்களின் விடை என்னவென்று அறிய வேண்டும் என்றும் மித்ரன் மனதில் தோன்றினாலும் மணிமேகலையில் சொல்லுக்கு கட்டுப்பட்டு அவன் உள்ளே சென்றான்.

ஆனால் அனன்யா மற்றும் ஆதர்ஷ் இருவரும் குழப்பத்திற்கு விடை காண வேண்டும் என்ற ஆவலில் வெளியில் சென்று இதற்கு முடிவு கிடைக்குமா என்று அறிந்து வர தீர்மானித்தனர். விடை மணிமேகலையிடம் தான் இருக்கிறது என்பதை அவர்கள் அறியவில்லை.

புத்த விகாரத்தில் மணிமேகலையிடம் அனுமதி பெற்று மித்ரன் ஓய்வெடுக்கட்டும் என்று அவனை அங்கேயே விட்டுவிட்டு அனன்யா வெளியில் வர, ஆதி ஒரு அழகான வெண்புரவி மீது அமர்ந்திருந்தான்( புரவி என்றால் குதிரை ).

அவன் அமர்ந்திருந்த விதமும், அந்த முன் மாலை நேரமும், சூரியக்கதிர்களின் மயக்கும் மஞ்சள் நிறமும் அவனை மிகவும் கம்பீரமாகக் காட்டின. அனன்யா “இவன் இந்த காலத்துல பொறந்திருந்தா… ராஜாவா தான் இருந்திருப்பான்…!!!” என்று மனதுக்குள் நினைத்துக் கொண்டாள்.

தன்னுடைய வருங்கால கணவனுடன் இந்த மாலை கடற்காற்றின் இனிமையை ரசிக்கப்போகிறோம் என்று மனம் துள்ளிக்கொண்டிருந்தது.
“ அடியே அனன்யா அப்பட்டமா வழியுது ன்னு தெரிய போகுது… கொஞ்சம் தொடச்சுக்கோ….!!!” மனசாட்சி மறுபடியும் எச்சரித்தது.

“ ஏய் என்ன ரொம்ப போஸ் கொடுத்துட்டு உட்கார்ந்து இருக்கீங்க…!!! குதிரை தள்ளி கிள்ளி விட்டுடபோது இறங்குங்க…!!!” தன் உணர்ச்சிகளை மறைத்துக்கொண்டு அவனை கேலி செய்தாள் அனு.
“ஹா… ஹா… மேடம்… உங்களுக்கு அத்லடிக்ஸ் தெரியும்ன்னு சொன்னீங்க… எனக்கு ஹார்ஸ் ரைடிங் தெரியும்…. அதையும் தெரிஞ்சுக்கோங்க…!!!! சரி இப்ப வந்து ஏறி உட்காருங்க… நாம ரெண்டு பேரும் இதுலதான் வெளில போறோம்…!” என்றான் ஆதி முகம் முழுதும் படர்ந்த புன்னகையுடன்.

அவளுக்கு அதனை நம்பவே முடியவில்லை “குதிரைல நாம போக போறோமா…???? என்ன சொல்றீங்க…!!! எப்படி நான் வரது…!!! நான் எல்லாம் யார் கூடயும் பைக்ல போகமாட்டேன்…!!! பைக் கூட பரவாயில்லை குதிரையில எப்படி….???” என்றாள் என்ன பதில் சொல்வதென்று புரியாமல்.

ஆனால் ஏன் இன்னும் கமிட் ஆகலன்னு கேட்கும் தோழிகளிடம்… “என்னை ராஜகுமாரன் வந்து குதிரையில் தூக்கிட்டு போயிடுவான்… எனக்கு இங்க உள்ள பசங்கள பிடிக்கல… அவங்களுக்கும் என்ன பிடிக்கல…!!!” என்று கதை அளந்ததும் நினைவு வந்தது.

“ரொம்ப பண்ணாத அனு குட்டி…!!! நீ வெளியில் வரும்போது குதிரையை பார்த்தவுடன் உன் முகத்தில எவ்வளவு சந்தோஷம் இருந்ததுன்னு நான் பார்த்தேன் பேபி…!!! ஒழுங்கா வந்து ஏறு செல்லக்குட்டி…!!!” என்று சொன்ன ஆதி தொடர்ந்து “நான் உங்கள பத்திரமா கூட்டிட்டு போயிட்டு திருப்பி அழைச்சிட்டு  வந்துருவேன் மகாராணி…!!! நம்பி வாங்க…!!!” என்றான், பம்முவது போல் பாவனை செய்து.

இவன் செய்கைகளும் பேச்சுகளும் என அனைத்தும் அவளுக்கு இனம் புரியாத மகிழ்ச்சியை கொடுத்தன. பொங்கி வந்த வெட்கத்தையும் படபடப்பையும் ஒதுக்கித் தள்ளிவிட்டு அவன் கைபற்றி குதிரை மேல் ஏறினாள் அனன்யா…..

இந்த செல்லம்… குட்டி… பேபி எல்லாம் எப்படி வந்து ஒட்டிக்கொண்டன என்று ஆதி தனக்குள்ளே சிரித்துக்கொண்டான். “கொஞ்சம் அதிகமாக பேசிட்டாம்.. இனி குறைச்சுக்கனும்… இவ எப்போ எப்டி மாறுவான்னு தெரியாது” என்று ஆதியின் மூளை சொன்னது. இருந்தாலும் பேசு பேசு என்று மனம் அரித்தெடுத்தது.

அந்த குதிரை மெல்ல மெல்ல நடந்து சென்றது…. கடற்கரை ஓரம் சிறிது தூரம் சென்று மருவூர் பாக்கத்தில் இரத்தின வணிகர்களிடம் இந்திரநீலம் பற்றி விசாரித்து விட்டு திரும்பி விட வேண்டும் என்று நினைத்தே அவன் குதிரை வாங்கினான். ஆனால் அவர்கள் மனங்கள் வந்த வேலை மறந்து, குதிரைபோல் காற்றோடு மிதந்துகொண்டிருந்தன. வேறு எந்த நினைவும் இன்றி இதயங்கள் அன்பில் திளைத்திருந்தன….

குதிரை மின்னல் ஒன்று பளிச்சிடவும் சற்று மிரண்டு குலுங்கியது…
ஆதி குதிரையை நிறுத்த முயன்றபோது அனு கீழே விழப்போனாள்… அவள் ஆதியை அச்சத்தில் இறுக   பற்றிக்கொண்டாள்.

குதிரை நின்றுவிட்டது… ஆனால் மனமெனும் குதிரை நிற்குமா…
தேகங்கள் தொட்டுக்கொள்ள, மோகங்கள் மேகங்கள் போல் நெஞ்சில் மின்னல் வெட்ட அங்கே காதல் மழை….

அங்கே அவர்களின் முதல் முத்த பரிமாற்றம் அரங்கேறியது….
வானிலும் மின்னல் மழைக்கான அறிகுறி தென்பட்டது….
தொடரும்….

[அனைத்து அத்தியாயங்களும் படிக்க](https://www.pratheba.com/vizhi-eerppu-visai/)
