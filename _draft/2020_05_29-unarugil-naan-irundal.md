---
layout: post
title: உன்னருக்கில் நான் இருந்தால்...
date: '2020-05-29 12:08:00'
image: content/images/size/w1000/2017/10/thayumaanavar.jpg
---

உன்னருக்கில் நான் இருந்தால்...


டக் டக் டக்.. கதவு தட்டும் ஓசை கேட்டது.. நிலா தோசை வர்த்துக்கொண்டு இருந்தாள். திரும்பிய வேகத்தில் தடார்ர்... தோசைக்கல்லின் மூடியை தட்டிவிட்டுவிட்டது இடுப்பிலிருந்த குழந்தை. "என்னடா கண்ணா.. வம்பு வேலையா பாக்குற நீ" என்று சொல்லிக்கொண்டே கதவைத் திறந்தபோது எதிரே கணவன் கதிர் கையில் கேக் அட்டைப்பெட்டி வைத்துக்கொண்டு புன்னகைத்தான்.

"இவ்வளவு நேரம் என்ன வேலை..?? வீட்ல நாங்க இருக்கது ஞாபகம் இல்லையா..??" என்று கேட்ட முறைத்துக்கொண்டே வந்தவள் முகம் வியப்பில் குவிந்தது. வார்த்தைகள் நினைவோடு நின்றுவிட்டன. நாளை அவள் பிறந்தநாள். எங்கோ ஓரத்தில் நினைவில் இருக்கிறது தான்.. ஆனாலும் வீடு, வேலை, குழந்தை என தற்சமயம் மறந்துபோனது.

"இதெல்லாம் எதுக்குப்பா புதுசா ?? வீண்செலவு !!! " இரண்டாவது வார்த்தை அவன் காதில் கேளாதவாறு மெதுவாய் விழுங்கிவிட்டாள்.
"நாளைக்கு ஒரு முக்கியமான நாள்.. முக்கிய பிரமூகருக்கு பிறந்தநாள். அதான்.." கண்சிமிட்டி சிரித்துக்கொண்டே ஃபிரிட்சில் வைத்தான்.
“காலையில 9 மணிக்கு போனது... இப்போ மணி ராத்திரி ஒன்பது ஆச்சு.. வேலை செய்யலாம்.. அதுக்காக 12 மணி நேரம் இப்படியா ஆபீஸ்ல இருக்கது..!!! சலித்துக்கொண்டே தோசை வார்த்துக் கொண்டிருந்தாள்.

குழந்தையும் இடுப்பில் உட்கார்ந்தபடி சிணுங்கிக்கொண்டே இருக்க, நொந்து விடுவோம் போலிருந்தது அவளுக்கு. டக் டக் என்று கதவு தட்டும் ஓசை கேட்க, இன்னைக்கு ஒரு பிடி பிடித்து விட வேண்டும் என நினைத்துக்கொண்டே போய் கதவை திறந்தாள்.
மானம் முகத்தையும் கையில் ஏதோ பேக்கரி டப்பாவையும் வைத்துக்கொண்டு நின்ற கணவரை பார்த்தவுடன் அப்படியே மாறிவிட்டது அவள் மனம்.
நாளை அவளுக்கு பிறந்த நாள்... கேக்கை பார்த்த பிறகுதான் மறந்து போன பிறந்தநாள் ஞாபகம் வந்தது.

“ சாரிப்பா ரொம்ப லேட் ஆயிடுச்சா..?? ” என்று கேட்டுக்கொண்டே உள்ளே நுழைந்த கணவருக்கு ஃப்ரிட்ஜ் பக்கம் கை சைகை செய்து டப்பாவை உள்ளே வைக்கச் சொன்னாள்.
மனைவி கோபமாக இருந்ததை உணர்ந்துகொண்ட அவனோ எதுவும் நடக்காதது போலவே புன்னகை செய்து கண் சிமிட்டி விட்டு உடைமாற்ற சென்றான்.